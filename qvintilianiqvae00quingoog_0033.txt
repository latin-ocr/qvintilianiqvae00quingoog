XXVI PRAEFATIO.

et Boterodami quam Gronovius curavit qui multis locis
elegantibus observationibus lucem attulit, alios sanavit aut
viam sanandi monstravit. anni 1698 Argentorati Uln'ous
Obrecht noram editionem paravit qui ulcera magna sa-
gacitate tractavit, in universum tamen plura immutavit
quam emendavit· institutionis oratoriae editionem Lon·
dinii 1714 publici iuris factam Gibsonii ea de causa
silentio non praeteream quod ille primus tribunum Maria-
num in lucem protraxit institutionique subiecit. omnia
studia a prioribus in declamationes posita aucta suis et
Schultingii notis congessit Petrus Burmannus in ea
recensione quam anno 1720 Lugduni Batavorum emisit.
contulit praeterea omnes codices Leidenses magnamque
variarum lectionum ex aliis libris sibi communicatarum
farraginem adscripsit. at valde dolendum est quod editor
neglegenter munere suo functus est neque subsidiis paratis
ea qua par erat, diligentia usus est. declamationes enim
institutioni subiecit magis ne quid desiderari in suo opere
posset, quam ut eas admodum dignas censeret, in quas
multum temporis et laboris impenderet. itaque non mirum
quod certam rationem certasque leges in eligendis lectio-
nibus desideraveris. accedit quod collationes hio illic per·
turbatae esse videntur. quae quamquam ita sunt, editiones
sequentes Bipontina anno 1784, Parisino Dussodii
annis 1821s25 inserta bibliothecae classicae per N. E. Le·
maire editae, 'laurinensis annis 1824s26 ex typis Ios.
Popmae textum Burmanni repetierunt. post annum 1826
autem declamationes omnino spretae atque neglectae iacue-
runt usque ad annum 1881 quo Constantinus Ritterin libro:
‘Die quintilianischen Deklamationen. Untersuchung iiber
Art und Herkunft derselben' eis denuo operam navavit. de
studiis novissimis annis in Pseudo-Quintiliano collocatis et
rettuli et relaturus sum in Bursiani annalibus (Jahrcsbericht
iiber die Fortschritte der klassischen Altertumswissenschaft).
aegre fero quod ea quae Albertus Becker in dissertatione '
optimi fructus plena: ‘Pseudo-Quintilianea.' (1904) exposuit,
inter addenda tantummodo proferri potuerunt.

 

